



علم داده‌ها - ویکی‌پدیا، دانشنامهٔ آزاد



































علم داده‌ها

از ویکی‌پدیا، دانشنامهٔ آزاد



پرش به ناوبری
پرش به جستجو
 Data Science
علم داده، دانشی میان‌رشته‌ای پیرامون استخراج دانش و آگاهی از مجموعه‌ای داده و اطلاعات است.[۱]
علم داده از ترکیب مباحث مختلفی به وجود آمده و بر مبانی و روش‌های موجود در حوزه‌های مختلف علمی بنا شده‌است. تعدادی از این حوزه‌ها عبارتند از: ریاضیات، آمار، مهندسی داده، بازشناخت الگو و… هدف این علم، استخراج مفهوم از داده و تولید محصولات داده‌محور است.

آقایان توماس دونپورت و دی جی پاتیل در سال ۲۰۱۲ در مقاله «علم داده: جذاب‌ترین شغل قرن بیست و یکم» متخصصین علم داده را این‌طور تعریف می‌کنند: کسانی که می‌دانند چگونه می‌توان از انبوه اطلاعات بدون ساختار پاسخ سوالهای کسب‌وکار را پیدا کرد. استنتون در سال ۲۰۱۳ علم داده را این‌طور تعریف می‌کند: علم داده رشته در حال ظهوری است که به جمع‌آوری، آماده‌سازی، تحلیل، بصری‌سازی، مدیریت و نگهداشت اطلاعات در حجم بالا می‌پردازد. دریسکول در سال ۲۰۱۴ علم داده را این‌طور تعریف می‌کند: علم داده مهندسی عمران داده‌هاست. متخصص علم داده دانشی کاربردی از داده‌ها و ابزارها دارد به علاوه درک تئوریکی دارد که مشخص می‌کند چه چیزی از نظر علمی ممکن است.[۲]

محتویات

۱ متخصص علم داده
۲ منشأ پیدایش
۳ علم داده در ایران
۴ ابزارهای متن باز علم داده
۵ ابزارهای تجاری علم داده
۶ رشته‌های دانشگاهی مرتبط
۷ منابع
۸ جستارهای وابسته


متخصص علم داده[ویرایش]
به شاغلین در حوزهٔ علم داده، متخصص علم داده (data scientist) می‌گویند. این اصطلاح توسط دی جی پاتیل و جف همربارکر[۳] ابداع شده‌است در صورتی که سال‌ها قبل از آن که آن‌ها استفاده از اصطلاح فوق را به‌طور عمومی مطرح کنند، از آن استفاده شده‌است.[۴]
چن فو جف وو در سال ۱۹۹۸ برای اولین بار در یک سخنرانی از واژهٔ متخصص علم داده استفاده کرد. متخصصین علم داده با عمیق شدن در چندین رشتهٔ علمی، مسائل پیچیدهٔ مطرح شده در حوزهٔ داده را حل می‌کنند. به‌طور کلی انتظار می‌رود که متخصصین علم داده قادر باشند در بخش‌هایی از علوم ریاضیات و آمار و علوم کامپیوتر کار کنند.[۵] یک متخصص علم داده می‌بایست در یک یا دو رشته تخصص داشته باشد و در دیگر حوزه‌ها دارای مهارت کافی باشد. نتایج نظرسنجی‌ها حاکی از این موضوع است که برای متخصص علم داده شدن ۵ تا ۸ سال زمان لازم است.[۶]
متخصصین علم داده می‌توانند مهارت‌هایشان را برای دست یابی به طیف وسیعی از نتایج نهایی به کار گیرند. تعدادی از این مهارتها به شرح زیرند:

توانایی استخراج و تفسیر منابع داده
مدیریت حجم زیاد اطلاعات با سخت‌افزار
محدودیت‌های نرم‌افزاری و پهنای باند
ادغام منابع داده با یک دیگر
تضمین پایداری مجموعه‌های داده
مصورسازی داده برای فهم آن
ساخت مدل‌های ریاضی با استفاده از داده، مانند مدلهای ریگرسیون و طبقه‌بندی
مقایسه آماری مدلهای ریاضی گوناگون و انتخاب مدل برتر، فی المثل توسط آزمون آ/ب
به اشتراک گذاری یافته‌ها و دیدگاه‌ها در حوزه داده با متخصصان دیگر یا مخاطب عام
منشأ پیدایش[ویرایش]
عبارت علم داده بیش از یک دهه است که موجودیت دارد.[۷]
ویلیام کلیولند اولین کسی است که اصطلاح علم داده را در سال ۲۰۰۱ مطرح کرده‌است. وی در مقاله «علم داده: برنامه‌ای برای گسترش جنبه‌های فنی در رشته آمار» پیشنهاد کرد که علم داده به عنوان یک رشته مستقل شناخته شود. کلیولند این رشته جدید را مرتبط با علوم کامپیوتر و داده‌کاوی می‌دانست. وی بر این باور بود که منافع استفاده از یک تحلیلگر داده محدود است. چون مهندسین کامپیوتر شناخت کمی از روشهای کار با داده دارند و دانش محاسباتی متخصصین آمار هم محدود است؛ بنابراین تلفیق این دو گروه می‌تواند منجر به نوآوری‌های زیادی شود. دپارتمانهای علم داده باید اساتیدی داشته باشد که بتوانند دانش داده‌ها را با دانش محاسبات تلفیق کنند.
با این که عبارت علم داده عبارت جدیدی است، این حرفه سالهاست که وجود داشته‌است. ناپلئون بناپارت از مدلهای ریاضی برای تصمیم‌گیری در میادین جنگی استفاده می‌کرده‌است. این مدلها را ریاضیدانان تهیه می‌کردند.

علم داده در ایران[ویرایش]
اولین پژوهش در زمینه متخصصین علم داده در ایران در دانشکده مدیریت دانشگاه تهران انجام شده‌است.[۸]
دانشگاه شهید بهشتی تهران اولین دانشگاه در ایران است که در مقطع کارشناسی ارشد علم داده دانشجو می‌پذیرد. [۱]
مرکز پژوهشی علوم و مدیریت داده دانشگاه تهران نیز این موضوع را به صورت تخصصی دنبال می‌کند. [۲]

ابزارهای متن باز علم داده[ویرایش]
آر (زبان برنامه‌نویسی)
پایتون (زبان برنامه‌نویسی)
وکا (یادگیری ماشینی)
جاوا (زبان برنامه‌نویسی)
گنو آکتیو
جولیا
ابزارهای تجاری علم داده[ویرایش]
راپید ماینر
نایم
اس‌پی‌اس‌اس مادلر
متلب
رشته‌های دانشگاهی مرتبط[ویرایش]
علم اطلاعات و دانش‌شناسی
علوم کامپیوتر
رشته آمار
ریاضی کاربردی
آمار پزشکی
علوم تصمیم و مهندسی دانش
انفورماتیک (رشته دانشگاهی)
بیوانفورماتیک
ژئوانفورماتیک
تحلیل یادگیری
انفورماتیک پزشکی
علوم اعصاب محاسباتی
شیمی‌انفورماتیک
فیزیک محاسباتی
منابع[ویرایش]


↑ Dhar, Vasant. , Data Science and Prediction, Communications of the ACM, Vol. 56 No. 12, December 2013, Pages 64-73

↑ کتاب علم داده مفاهیم و مهارت‌ها - تألیف دکتر بابک سهرابی و حمیده ایرج - انتشارات جهاد دانشگاهی

↑ "Tim O'Reilly: The World's 7 Most Powerful Data Scientists". Forbes. Retrieved 11 March 2013.

↑ "Long-Lived Digital Data Collections Enabling Research and Education in the 21st Century". National Science Foundation.

↑ "Big Careers in Big Data". Villanova University.

↑ مهسا المعی نژاد. «چند سال طول می‌کشد تا یک نوآموز به یک دانشمند داده تبدیل شود؟». گروه داده کاوی ایران. دریافت‌شده در 26 فبریه 2014. تاریخ وارد شده در |تاریخ بازبینی= را بررسی کنید (کمک)

↑ William S. Cleveland. Shanti S. Gupta Professor of Statistics. Courtesy Professor of Computer Science. Department of Statistics بایگانی‌شده  در ۱۲ اوت ۲۰۱۳ توسط Wayback Machine. Purdue University

↑ Iraj, H., & Sohrabi, B. (2017). Data scientists’ skills in detecting archetypes in Iran. International Journal on Informatics Visualization, 1(2), 27-32.


جستارهای وابسته[ویرایش]


درگاه علم داده‌ها 
داده
تصمیم‌گیری داده‌محور
داده‌کاوی
آمار
علوم کامپیوتر
یادگیری ماشینی
مصورسازی داده
کلان‌داده
هوش کسب و کار
مدل‌سازی
بهینه‌سازی
متن‌کاوی
بازشناخت الگو
هوش مصنوعی
محاسبات نرم





برگرفته از «https://fa.wikipedia.org/w/index.php?title=علم_داده‌ها&oldid=29269494»
رده‌ها: تحلیل دادهعلوم اطلاع‌رسانیمشاغل رایانه‌ایرده‌های پنهان: خطاهای یادکرد: تاریخWebarchive template wayback links









		Toggle sidebar
	





بازدید محتوا




صفحهٔ اصلیرویدادهای کنونیمقالهٔ تصادفیکمک مالی





همکاری




تغییرات اخیرویکی‌نویس شوید!راهنماتماس با ویکی‌پدیا





ابزارها




پیوندها به این صفحهتغییرات مرتبطبارگذاری پروندهصفحه‌های ویژهپیوند پایداراطلاعات صفحهیادکرد پیوند این مقالهآیتم ویکی‌داده





نسخه‌برداری




ایجاد کتابدریافت به‌صورت PDFنسخهٔ قابل چاپ





در دیگر پروژه‌ها




ویکی‌انبار





به زبان‌های دیگر




العربيةAzərbaycancaবাংলাCatalàČeštinaDeutschΕλληνικάEnglishEspañolEuskaraSuomiFrançaisעבריתहिन्दीՀայերենBahasa IndonesiaItaliano日本語한국어LatviešuBahasa Melayuမြန်မာဘာသာNederlandsPolskiPortuguêsРусскийSimple Englishதமிழ்ไทยTürkçeУкраїнськаاردوTiếng Việt中文粵語
ویرایش پیوندها













منوی ناوبری




ابزارهای شخصی




به سامانه وارد نشده‌ایدبحثمشارکت‌هاایجاد حساب کاربریورود







فضاهای نام




مقالهبحث






گویش‌ها












بازدیدها




خواندنویرایشنمایش تاریخچه






بیشتر









جستجو


















 این صفحه آخرین‌بار در ‏۱۲ ژوئن ۲۰۲۰ ساعت ‏۱۴:۳۲ ویرایش شده‌است.
همهٔ نوشته‌ها تحت مجوز Creative Commons Attribution/Share-Alike در دسترس است؛
برای جزئیات بیشتر شرایط استفاده را بخوانید.
ویکی‌پدیا® علامتی تجاری متعلق به سازمان غیرانتفاعی بنیاد ویکی‌مدیا است.


سیاست محرمانگی
دربارهٔ ویکی‌پدیا
تکذیب‌نامه‌ها
نمای تلفن همراه
توسعه‌دهندگان
آمار
اظهارنامهٔ کوکی














